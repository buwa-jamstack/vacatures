---
title: 'Vacature: Analist Mariene Ecologie  junior/medior (32-40 u)'
resources: []

---

## Wij zoeken versterking voor ons analistenteam!
**Vind jij het leuk om je volledig onder te dompelen in de mariene wereld, nieuwe soorten te ontdekken in de Nederlandse (kust)wateren en je eigen soortkennis te verbreden? Dan nodigen we je van harte uit om te reageren!**
{{< figure src="./images/20220303_112721.jpg" width=700 >}} 

**Achtergrond van de functie**
De komende jaren staat er veel te gebeuren in de Nederlandse wateren, denk hierbij aan de thema’s als verdroging, zeespiegelstijging en de aanleg van grootschalige windmolenparken in de Noordzee. Belangrijk hierbij is het monitoren van de natuurwaarden; al die veranderingen hebben namelijk ook hun invloed binnen onze ecosystemen. Onderdeel hiervan is het dierlijk leven in en op de zeebodem, dat een grote voedselbron vormt voor diverse vogels en vissen. 
Daarnaast zijn deze kleine diertjes belangrijke indicatoren voor de algehele kwaliteit van onze delta-wateren, Waddenzee en Noordzee. Het op naam brengen van deze macrozoöbenthos en de verspreiding hiervan, zijn belangrijke onderdelen van onze werkzaamheden als mariene analisten. 

**We stellen ons even voor**
Bureau Waardenburg is opgericht ten tijde van de afronding van de Deltawerken en doet sindsdien veel onderzoek in mariene wateren. In de afgelopen 45 jaar zijn we uitgegroeid tot een allround ecologisch onderzoeks- en adviesbureau met 140 medewerkers. We hebben vestigingen in Culemborg, Haren (GN) en Nijmegen. Wij zijn werkzaam in veel verschillende componenten van de natuur; terrestrisch, vogels en aquatisch. In zowel binnen- als buitenland. De sector aquatische ecologie bestaat uit 27 personen en het mariene analistenteam uit acht collega’s, elk met hun eigen specialisatie en unieke soortenkennis. 

**Competenties**
- Je hebt ervaring en/of affiniteit met het analyseren van mariene macro-zoöbenthos; 
- werken in teamverband doe je graag;
- je vindt het leuk om een belangrijk deel van je werk met een microscoop uit te voeren;
- je bent communicatief vaardig;
- het uitvoeren van veldwerk op en rond het water vind je helemaal te gek.

**Wat bieden wij?**
Bureau Waardenburg is een unieke werkgever waar je de gelegenheid hebt om laboratorium- en kantoorwerk te combineren met veldwerk, zowel in de Nederlandse binnenwateren als grootschalige monitoringscampagnes op de Noordzee! Want wij zijn ervan overtuigd dat ervaring uit het veld onze kennis en analyses versterkt. 

**Verder bieden we jou:**
- Een zelfstandige en afwisselende baan, met standplaats Culemborg;
- een collegiale en inspirerende werksfeer in een leuk team van gedreven marien ecologen en analisten;
- veel ruimte voor persoonlijke kennisontwikkeling;
- veel aandacht voor innovatie, bijvoorbeeld op het gebied van monitoringstechnieken of natuurherstel;
- een marktconform salaris, door werkgever betaalde pensioenvoorziening én winstuitkering;
- een jaarcontract met zicht op verlenging en een vaste aanstelling.

**Geïnteresseerd?**
Ben je enthousiast over ons bedrijf en deze functie? Laat het ons weten door je cv en motivatie te sturen aan <a href="mailto:l.r.van.dijk@buwa.nl">Laura van Dijk</a> t.a.v. Dirk Kruijt. Deadline van inschrijving is 30 september 2022.

Mocht je nog vragen hebben, schroom dan niet om contact op te nemen met teamleider Aquatische Ecologie: <a href="mailto:d.b.kruijt@buwa.nl">Dirk Kruijt</a> 
{{< figure src="./images/Nucula_nitidosa_en_Alitta.jpg" width=700 >}} 

*Acquisitie naar aanleiding van deze vacaturetekst wordt niet op prijs gesteld. Bij het indienen van een sollicitatie ga je ermee akkoord dat wij je persoonsgegevens en CV gedurende maximaal 1 jaar in ons archief bewaren, daarna worden de gegevens verwijderd*