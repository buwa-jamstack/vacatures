---
title: Vacature landschapsecoloog
---

{{< figure src="./images/landschapsecoloog.jpg"  class=right width=350 >}} 

Wil jij iets betekenen voor de natuur in Nederland? Wil jij direct bijdragen aan ruimtelijke projecten waar de natuur verbeterd wordt? Steek de handen uit de mouwen en kom ons versterken in ons team Natuur-inclusief ontwerp! Natuur-inclusief ontwerp is in, en waar kan je hier nu beter aan werken dan bij Bureau Waardenburg? Het team natuur-inclusief ontwerp maakt onderdeel uit van het bureau waar al ruim 40 jaar gewerkt wordt aan ecologisch onderzoek, advies in stad en land, aan water en in de lucht en ontwerp van onze leefomgeving.

Wij zijn op zoek naar een:
Landschapsecoloog

Je komt als landschapsecoloog het team natuur-inclusief ontwerp versterken. Dit is een groeiend team van landschapsarchitecten, ontwerpers en ecologen dat Nederland verder helpt aan goede integrale en ruimtelijke plannen waarin de natuur een belangrijk ‘opdrachtgever’ is. De basis van al ons werk is het systeemdenken: een samenhangend landschapsecologisch systeem. Je vindt het leuk om voor diverse opgaven en landschappen het systeem inzichtelijk te maken en kansen en knelpunten te signaleren om tot versterking van dit systeem te komen.

- Een inspirerende werkomgeving met veel kennis op het gebied van natuur(ontwikkeling);
- veel ruimte voor eigen inzichten en creativiteit;
- flexibiliteit in werktijden en ondersteuning om thuis te werken;
- Marktconform salaris, door werkgever betaalde pensioenvoorziening, winstuitkering
- een jaarcontract met zicht op verlenging.

Bureau Waardenburg is een unieke werkgever waar je gelegenheid hebt om kantoorwerk te combineren met veldwerk. Wij zijn ervan overtuigd dat kennis uit het veld onze advisering versterkt.

We zoeken naar een landschapsecoloog, die:

- Een opleiding in (landschaps)ecologie heeft afgerond (minimaal HBO);
- Enige ervaring heeft met het werken in het Nederlandse landschap;
- Het leuk vindt om te werken in teamverband;
- Communicatief vaardig is.

We zijn zowel geïnteresseerd in mensen met meer en minder ervaring.

Stuur je motivatiebrief en portfolio naar l.r.van.dijk(at)buwa.nl ter attentie van Martien Meijer. Voor eventuele vragen kun je je richten tot Arda van Helsdingen, teamleider natuur-inclusief ontwerp (a.a.van.helsdingen(at)buwa.nl).